["Коронавирусалде данде вакцинация гьаби… Гьеб ккола жакъа гIадамазда гьоркьоб гIемер бицунеб суал.", "Европаялъул лъебералда цо пачалихъалда байбихьун буго вакцинаби гьаризе. Хьул буго, гьединаб багъа-бачариялдалъун эпидемия чIезабизе кIвелин.", "Россиялъул Президент Владимир Путинил тIадкъаялда рекъон, улкаялдаго гIадин, Дагъистаналдаги байбихьана коронавирусалъул инфекциялдаса цIунизелъун прививкаби гьаризе.", "Итни къоялъ нилъер районалдаги гьеб макруяб ва захIматаб унтуде данде прививкаби гьаризе байбихьана.", "Райбольницаялъул бетIрав тохтур Хейруланам Дибирасулаевасул рагIабазда рекъон райбольницаялда прививкаби гьаризе гIуцIун руго киналниги шартIал, вакцинаби цIунун руго холодильниказда, прививка гьабилелде цебе хал гьабулеб буго гьеб гьабизе вачIарасул сахлъиялъул.", "ТIоцере прививкаби гьаруна больницаялъул нухмалъулезе, отделениябазул нухмалъулезе, хехаб кумекалъул ва провизорнияб отделалъул хIалтIухъабазе, участкаялъу лал тохтурзабазе. Прививка гьабурасда хадуб врачас бащадаб сагIаталъ гьенибго хал ккола.", "Жакъа къоялде прививкаби гьаруразул чорхолъ киналгIаги хиса-басиял ккчIин абуна райбольницая-лъул бетIерав тохтурасги.", "Прививка гьабулеб буго чIобого, жидеего бокьун. Гьел гьариялъул мурадги ккола вирусалде данде лага-черхалъул хIалкIолъи (иммунитет) лъугьинаби.", "Гьелда сверухъ халкъалъул руго батIи-батIиял пикраби. Специалистаз гьеб рикIкIунеб буго захIматаб унтудаса гIадамал цIунизе бищун лъикIаб нухлъун.", "18-60 сонил гIумруялда вугев, гьеб гьабилелде кIи го анкьалъ ОРВИялъги унтичIев, унтулевги гьечIев, COVID-19 вирусалде данде лага-черхалъулъ гьелъие чияраллъун кколел жал жанире лъугьингун рижулел ва гьезда данде чIарал веществабиги (антитела) гьечIев чиясе.", "Бегьуларо прививкаби гьаризе лъимер хахизабулел ва къинал руччабазе, гьединго халат бахъараб, тIасаго унареб унти чорхолъ бугел гIадамазе.", "Халкъалъги хIинкъигун ва божилъи гьечIого къабул гьабулеб буго вакцинация тIобитIиялъул хабар.", "Буго щакдари нилъер улкаялда гьабураб вакцинаялъул хIинкъи гьечIолъиялда, амма Росздравнадзоралда хъвай-хъвагIайги гьабураб вакцинаялъул хIал бихьиялъул хIасилалда божичIого рукIине кинаб бугониги гIилла гьечIин абулеб буго специалистаз. Гьез нугIлъи гьабулеб буго инсанасул сахлъиялъе вакцинаялъул кинабгIаги зарал гьечIин абун. Бокьараб вакцинаялъ лъугьинабула вирусалде данде инсанасул лага-черхалда хIалкIолъи, прививка гьабун хадуб черхалъе гIезегIанго бигьалъула вирусалде данде чIезе ва кумек гьабула цIикIкIун утиялдаса цIунизе.", "Щибав чияс жинцаго гьабила гьелъие хIукму. Гьеб буго жиндиего бокьун, ра зилъун гьабулеб иш. Гьеб гьабичIин абун, кинабгIаги штраф яги цоги батIияб тамихI гьабизеги бихьизабун гьечIо.", "21 январалда Хуштада росдал Собраниялъул депутатаз росдал администрациялъул бетIерлъун цIидасан вищана ИсмагIилов Асадула ГIисаевич.", "2010 соналъул октябралдаса нахъе Асадула ИсмагIиловас бажарун нухмалъи гьабулеб буго Хуштада росдал админист рациялъе.", "Гьал къояз гIумрудул 60 сон тIубана Гьакъо школалъул географиялъул учитель ГIалихан СагIадуевас.", "Гьакъо росдал школалъул коллективалъ баркулеб буго ГIалиханида гьавураб къо.", "Гьарулеб буго гьесие щулияб сахлъи, хъизаналъу лаб талихI ва хIалтIулъ лъикIал хIасилал.", "Агъвали гимназиялда щи баб анкьалъ тIоритIулел руго ДАССРалъ 100 сон тIубаялда хурхун тадбирал, конкурсал ва дарсал. Араб Данделъарал цIалдохъабазе Дагъистаналъул тарихалъул би цараб кIалъай гьабуна авар мацIалъул методикияб гIуцIиялъул нухмалъулей Па анкьги гьеб рахъалъ гьарза-яб букIана. Класса зул нухмалъулез хIадурана церелъеял, тIоритIана дарсал. Байбихьул классазул учительница Написат МухIамадовалъ тIобитIараб дарсида 3 классалъул цIалдохъабаз миллияб ретIелги ретIун \"Дагъистан, ниж дудаса чIухIула!\" абураб флешмоб киназего рекIее гIуна. Гьединго мугIалималъ цIалдохъабазе бихьизабуна Дагъистаналъул автономия гIуцIиялъул тарихалъул, республикаялъул гербалъулгун, байрахъалъул хIакъалъулъ бицараб видеоролик. ЦIалдохъабаз рикIкIана кучIдул, рихьизаруна инсцинировкаби, ахIана гимн.", "Дагъистаналъе автономия кьуралдаса 100 сон тIубаялда хурхинабун Агъвали гимназиялъул авар мацIалъулгун адабияталъул мугIалимзабаз ва школалъул библиотекаялъул хIалтIухъабаз тIобитIана Да-гъис таналъул хIакъалъулъ кучI -дул рекIехъе рикIкIиналъул кон курс.", "КIиго къокъаялде рикьарал цIалдохъабаз Расул ХIам затовасул, МухIамад Шам ха ловасул, ТубхIат Зургьа -ловалъул ва цогидалги шагIирзабазул асарал пасихIго ва дурусго рикIкIине жигар ба-хъана.", "9-11 классазул цIалдохъабазда гьоркьоб тIоцебесеб бакI ккуна 11 классалъул ц1адохъан Мусаева ПатIи матица, кIиабилеб бакI кьуна 10 классалъул цIалдохъан ГIумарова машгьурлъизабурал дагъистаниязул, хасго имам Шамилил бахIарчилъиялъул, ХIамзатил Расулица жиндирго кучIдузулъ Дагъистан кIодо гьабиялъул, лъимал ахIана ВатIан бокьизе ва цIунизе.", "Хирияв Авараг (с.т.гI.в.) ТIадегIанав Аллагьас халкъалдасаго тIаса вищарав, тIолабго гIаламалде рахIматлъунги витIарав илчилъунги (Расуллъунги) вукIинги, гьесул гьабулебщинаб жоги, абулебщинаб рагIиги халкъалъе мисаллъун букIинги лъарал, гьесдасан мисал босун гурого дунял-ахираталъул талихI гьечIолъиги бичIчIарал, гьесул хириял асхIабзабаз хирияв Аварагасул щибаб вагъа-вачариялда-ги, гьабулеб ишалдаги, абулеб рагIиялдаги хадуб халккун букIана.", "Гьез лъазабуна хирияв Аварагасул (с.т.гI.в.) умумузул тарих, гьесул лъимерлъиялъул гIумру, гьесул гIолохъанал къоял, гьесул лъималазул, гьес рачарал руччабазул гIумру ва хIакъикъат ва гь.ц. гIемераб жо. Гьеб кинабго нилъедаго лъазе ккола. Нилъеца малъизеги ккола лъималазул ясли-ахаз-да, школазда, мадрасабазда, рокъо-рокъобги.", "Гьедин, хирияб Къуръаналъ абухъе, гьесул бицен халкъалда жаниб тIадегIан гьабун цIунана ТIадегIанав Аллагьасги.", "Гьесул хиралъи, тIокIлъи халкъалда загьирлъизе лъабкъоялда анцIазарго малаик цадахъгун Алжаналдасан буракъги бачун МухIамад Авараг (с.т.гI.в.) МигIражалде вачине аян амру гьабуна Халикъас. Гьеб амру тIубазабулаго, зубаржадалъул чIолорхъо бан, багIараб якъуталъул кьилиги лъун, кьолон хIадур гьабураб буракъги бачун, ЖабрагIил малаик Алжаналдасан вахъун Маккаялда рещтIана.", "Расуласул рагьде щун нуцIаялда кIутIана, тIаде вахъа ян абун гьевгун адабалда кIалъана ва Дуде гIищкъу бергьараб Алжаналъул буракъгун Аллагьас мун вачине дун витIанин абуна.", "Хадуб Аллагьасул Расуласда, Якъуталъул тIарсалъуб жавгьаралъул гулгумалъ Маул салсабиги тIун каки чуризабуна, Нуралъул чалмаги, къиматаб ретIел хIисабалда ретIинабизе Ризван-малаикги вачIана. Алжаналъусан босун гьес бачIараб чалмаялда ункъо мухъалдалъун хъвараб калам букIана: тIоцебесеб мухъалда-МухIамад Расулилагь, кIиабилелда-МухIамад Набиюллагь, лъабабилелда МухIамад ХIабибулагь, ункъабилелда МухIамад Халилуллагь абун.", "Гьеб тIадегIанлъиялъул Чалма ХIабибасда лъезе кIикъоазар малаик Ризвангун цадахъ щвана. Алжаналда жанибго ХIабибасда салат битIеян амруги, гьедин букIана, гьес чури гьабураб лъим гьурмазда бахун масхIу гьабеян Аллагьас хIурулгIинзабаздеги буюрана, гьеб буюрухъ хIурулгIинзабаз тIубазабуна, тIолазго масхIу гьабун гьурмазда лъимги бахана ва гьезул берцинлъиги цIикIкIана.", "Цинги ЖабрагIил малаикас, кверги ккун, ХIабиб къватIиве вачана ва буракъалда рекIунелъул гьелъги гьарана, къиямасеб къоялъ шафагIат гьабулелъул жибги кIочон тогеян аманатгун кIалъана.", "Озденг МикагIилас ккун, чIолорхъо ЖабрагIилас ккун, Исрапил малаикас ретIелалда квер бахъун берзул канлъигIан хехаб буракъалдаги рекIун Расулас Маккаялъул мугIрул нахъе тана.", "Гьоркьоб заманго инчIого ЖабрагIилас абуна: «РещтIа буракъалдасан, гьаниб как бай»-абун.", "АхIмад гIодов рещтIана, кIиго ракагIат бана ва как бараб бакI ТIайбат бугилан абуна ЖабрагIилас.", "Гьенисанги гьел церехун рагъарана ва сапаралде рахъана. Гьоркьоб гIемераб мех иналдего, гьанжеги ЖабрагIил малаикас ХIабиб рещтIинавуна. Гьенибги как бана. Как бараб бакI Аллагьгун Муса авараг кIалъараб ТIурас айнагI мегIер бугилан бицана ЖабрагIилас.", "Жеги сапаралде байбихьана, заманго инчIого гьенирги гIодор рещтIун кIиго ракагIаталъул как бана. Вулида абун ГIиса авараг гьавураб бакI бугилан бицана ЖабрагIилас.", "ЖабрагIил малаикгун МухIамад Авараг (с.т.гI.в.) жегиги церехун ана. Гьеб къагIидаялъ унаго берцинаб ретIел тIадгун, гьуинаб махIгун гьайбатав гIолохъанчи ХIабибасухъе вачIана ва ХIабибасул нодоялда убачги гьабун цевесан тIагIана. ТIагьаяс ЖабрагIиласда гьев чи щиван гьикъана гьес жаваб кьуна Динул Ислам бугилан ва рохел гьабун кIалъана Умматалъ гIумру-яшав муъминаллъунги гьабила, муъминаталлъунги хвела, Алжаналдеги ина абун.", "Байтул мукъадасалде щун гьенир лъалхъаралъуб лъабго чи аскIове вачIун ХIабибасда кIалъана, лъабасдаго кодобги гулгун, парчи букIана, лъабалдаго жанибги жагин рахь, лъим букIана. Бокьараб гьекъейилан ТIагьада цебе лъуна. Цо вихьуларев чияс жинде ахIулеб рагIана, жа гьекъани-къосина, лъим гьекъани-гьанкъила, рахь гьекъани-сайгъат уматалъе букIина абун. АхIмадица рахь гьекъон дагьаб нахъе хутIана. Нахъе течIебани, умматалъул чиясда жужахI бихьилароанин абун ЖабрагIиласги абуна. Цинги хутIарабги гьекъезе ХIабибас къасд гьабидал, къадар гьедин гьечIилан ЖабрагIилас биччачIо.", "Цинги ЖабрагIил вахъана ва АхIмадида имамлъи гьабун гьазие как байилан абуна. Имамлъи АхIмадица гьабун жамагIатгун как бана, жив-жив авараг вахъун рецц гьабунги гаргадана.", "Байтул мукъадасалъур какдасан рахъун хадур, ЖабрагIил малаикас квер ккун ТIагьа къватIиве вачана. Дунялалъул зодосан мигIраж гIодоб биччаян ИсмагIилиде ахIун, гьес гьебги гIодобе бичана. РахIманасе бокьухъе рижарал малаикзабаз квер лъезе бакI гьечIого гьаваго цIун букIана.", "Расуласе жиб хасаб тIоцебесеб бабалда ЖабрагIилас: рагье,-абун кIутIана. Азарго малаикгун кодор рагъул алаталгун, Нуранияб чуги рекIун ИсмагIил малаик щвана.", "Халикъасул къудраталъ гьаваялда жиб ккураб бацIцIадаб лъиналдасан бижараблъун гьеб батана. ТасбихIги гьеб зобалда малаикзабаз гьабулеб «СубхIана зи-л-мулки ва-л -малаку-ти» букIана. ТIаде рорхичIого БетIергьан Аллагьасе даимго суждаялда чIаралги гьел рукIана.", "Балагьарав АхIмадил цо чиясде бер щвана, щив гьадав кколеван ЖабрагIиласда цIехана, гьадав дур эмен Адам вугин бицана. ХIабиб аскIове ана, гьесие саламги кьуна. Салам буссинабун ХIабибасде мархIаба дир василан рохел гьесде баркана.", "ТIоцебесеб зобги тун кIиабилелде щвезе щунусго сонил манзил жеги нахъе букIана. ЖабрагIилгун ХIабибулагь гьава борлъун эхеде рахана, кIиабилеб зобалъул гъапудахье жал щвана. ЖабрагIил малаикас нуцIаялда кIутIана, нуцIихъ вугев щивилан хъаравулас ахIана. МухIамадгун жив вугилан ЖабрагIилас бицана. Цинги гъапу рагьана, зобалда тIад рахана. Маххалдасан Аллагьас жиб бижараб гьеб батана. Кодор хвалчабигун, хучдулгун малаикзаби рихьана, Аллагьас дуе кумекалъе рижарал малаикал ругилан ЖабрагIиласги бицана.", "БагIараб якъуталъул тахалда тIад кIиго гIолохъанчи ХIабибасда рихьана, ва гьезул хIалги ЖабрагIиласда цIехана.", "Гьел ЯхIя авараггун ГIиса вугин бицана. Салам гьезие кьуна, кIиясго жаваб гьабун салам буссинабуна, сапар гьесда баркана, мархIабаян абуна, икрам тахIият гьабун ХIабиб кIодо гьавуна. Жеги малаикзаби ракIарана, кIиго ракагIат какил гьелгун цадахъги бан, ТIагьа ЖабрагIилгун жеги церехун ана.", "Цере гIадин гьанжеги зоб борлъун, рахана лъабабилеб зобалъул гъапудахъе щвана. КIутIун ЖабрагIил нуцIа рагьеян ахIана, АхIмад вукIин лъарабго, хабар тун рагьана. Халикъас пахьалдасан бижараб зоб батана. Гьанжеги ХIабибасул цо чиясде бер щвана, цинги щиван гьикъана, Юсуф гIалай гьу салам гьев вугилан ЖабрагIилас абуна. Салам ТIагьаяс кьуна, ТIагьаясе икрамгун Юсуф тIаде вахъана. Салам буссинабун, гьесул адаб-хIурмат гьабун ХIабибгун гаргадана. ЖабрагIилгун ХIабиб жеги церехун ана, гьава борлъун гьел жеги эхеде рахана ва цо лахIзаталда жаниб ункъабилеб зодоре щвана. Щибаб зобалда гьоркьоб щунусго сонил манзил бер къазегIан заманаялъ нахъе толеб букIана. Меседалдасан Аллагьас жиб бижараб ункъабилеб зобги берцинаблъун батана.", "Гьенив гIодов чIарав цо чи вихьун, ЖабрагIилас ХIабибасда Идрис вугин бицана. АскIове ун ХIабибас гьесие салам кьуна, салам буссинабун мархIабаянги абун АхIмадил адаб-хIурмат гьесги цIунана. Цинги АхIмадица берцинаб каламалдалъун, Аллагьас мун тIадегIанаб даражаялде вачун, дидасанги цеве Алжаналде витIун вугилан абуна. Цинги гьес дун Алжаналде лъугьун гьечIо, дун жанив лъугьараб бакIги Алжаналде щвелалде къватIибго бугеб ах бугилан абуна. Нахъеги Идрис Авараг АхIмадида кIалъана, Алжаналдеги тIоцеве мун лъугьуна, МухIамад лъугьичIого жанив чи лъугьинарин гьелъул нуцIида хъвараб хатI бихьанин бицана.", "Гьенисанги ун щунусго сонил нух тун щуабилеб зобалде тIаде рахана. Аллагьас гьеб якъуталдасан бижараб батана. Гьенивги цо херав чи вихьун, ХIабибас гьев щиван гьикъанила, ЖабрагIиласги бицана Мусал вацги вазиргун Гьарун вугин абуна. АхIмадие салам кьун мархIабаян кIалъана, лъикIаб дугIаги гьабун ХIабиб нухда регIана.", "Гьенисан рахъун щвана анлъабилеб зобалде. Гьеб зобги Аллагьас жавгьаралдасан бижун буго. Гьанжеги ХIабибасул ролъул кьерав чиясда бер щвана. Гьесул хIакъалъулъ цIехедал ЖабрагIилас ГIимранил вас Муса вугилан жаваб кьуна. Муса аварагас ХIабибие салам кьуна, мархIаба, дир вас абун гьесги буссинабуна.", "Жеги сапар байбихьана. Анкьабилеб зобалде рахана. Аллагьас Нуралдасан бижараб батана гьебги. Жиндаго цIакъ релълъарав, гьурмал сипатги бугев, гьайбатав цо херав чи ХIабибасда вихьана. ЖабрагIиласда цIехедал, гьес гьав Дур эмен Ибрагьим вугилан жаваб кьуна. Гьесда аскIове ун ХIабибас салам кьуна, мархIаба дир василан данде жавабги бачIана.", "Хадув хирияв Расул ЖабрагIил малаикасул кваркьиялдаги рекIун анкьабилеб зобги тун жеги тIаде вахана. Сидраталде жал щвана, гьениб кIудияб гъветI батана. РекIун унев чиясе нусго соналъе рагIад кьолел гIаркьелал гъветIалъулги рукIана. Щибаб гIаркьелалда аза-азар тIамах, щибаб цоялъул рагIад гIаламалъего гIолеб букIана. Щибаб тIамахалда тIад малаик вукIана.", "Жаялъулгун, лъел, рахьдал, гьацIул гIорал рукIана, гIорал рахунеб бакIги гьеб гъветIалъул кьалбалъан букIана.", "ЖабрагIил малаикасул михIрабги гьеб гъотIокь лъун, гьес как ахIидал, киналго малаикзаби гьенире рачIана. Магърибгун машрикъалде щварал мухъал гьаруна, ТIагьаяс гьелгун цадахъ кIиго ракагIат какги бана.", "Хадуб Сидраталдасан церехун рагъарана. Цо бакIалде щведал ЖабрагIил гьенив чIана. Дагьавги вилълъайилан ХIабибас гьаридал, тIокIаб гали бахъизе дир макъам гьечIин абуна.", "Нахъе цо гьаракь рагIана ЖабрагIиласда ахIулеб МухIамад нуралъуве рехеян абун. Гьев нуралде жанив ккана ва ЖабрагIилги гьенив тун цевехун ана.", "Щунусго сонил манзил бугеб лъабкъоялда анцIазар пардав ХIабибас нахъе тана, пардавал рикIкIун малаикзаби гьесда гьенир ратана, ва гьез гьев цоцахъе кьолаго цеве-цеве регIана. Цинги, хадув цо малаик вачIана бусенгун, гьев малаикас квер ккун ХIабиб нухде вачана.", "Лъабкъоялда анцIазар пардав таниги, хъахIаб нуралъул ралъад жеги цебе букIана. Ралъдал рагIалда цо малаик ватана, аманат гьабун ХIабиб гьесда кодове кьуна. Кверккун батIи-батIиял нуралъул ралъадал рафрафалдаги рекIун, гьесда рахизаруна. Аллагь цо вукIиналъул гIорхъиялде щвезегIан ХIабиб цевехун ана. Цинги гьаваялдасан гIодоб дализабураб чирахъ гIадин авараг живго жиндаго вихьана. Жеги гIурччинаб рафраф бачIун ТIагьа гьелда тIаде вахана, гьури гIадин хех ун ГIарщул ГIазималде щвана. Гьениб гьесда ГIарщалъул гIажаибал рихьана. Гьениб гьесда гьацIудасан гьуинаб гIаздадасан цIорораб цIакъ лазатаб лъел цо къатIра гьесул мацIалда лъуна. Гьелдалъун Гьесда ТIадегIанав Аллагьас дунял ахираталъул гIулумал лъазаруна. Гьелдаса хадув ТIагьа живго хутIана ва гьеб гIужалда ЖабрагIил малаикас Аллагьгун кIалъазе хIадурлъеян ахIулеб гьаракь рагIана. ХIинкъичIого гIенеккун жаваб кьеян малъана, кьеян гьарарабщинаб къасиялде щолин, щибго барахщичIого гьареянги абуна.", "АттахIияту цIалун ХIабибас байбихьана, хIалкIвараб рецц гьабун РахIманасде кIалъана, АссаламугIалайка аюгьа набийи абун рахIмат баракат дандекъан Аллагьас салам кьуна.", "АссаламугIалайка ва гIала гIибадиллагьи салихIина-ян абун ХIабибас тIаде жубана.", "РахIманас, сардилъ тIаде ахIарав мун дир гьобол вугелъул, дуе бокьараб гьареян ХIабибасда абуна. ХIабибасги гьарана, гьарарабщинаб гьесиеги кьуна.", "Лъабго батIияб гIелму ХIабибасда малъана. Цо халкъалъухъе кьезе, цояб балъго цIунизе, лъабабилеб гIелмуги гIаламалъе бицине, бицинчIого тезеги ихтияр гьесухъго тана.", "АнцIила кIиазарго калам цоцаде гьабун хирияв ХIабиб Аллагьгун гаргадана, умматалъул хIакъалъулъ гьеб кинабго букIана. КIикъоялда анцIго как сордо-къоялъ тIадлъуна. РахIманасул гьоболлъи ХIабибасе тIубана, тIад вуссине изну кьун, нух битIагиян абуна. ТIаде живго вачараб гIурччинаб рафраф бачIун ЖабрагIил тараб бакIалде Расул щвезе гьавуна.", "ТIад вуссун вачIунаго, Муса аварагасде аскIове щвана. Умматалда тIад лъураб къарзалъул бицунаго, сордо-къоялда жаниб кIикъоялда анцIго как лъунин бицана Расулас. Дур умматалда гьеб бажаруларин абун, нахъе вуссинавуна Аллагьасдасан бигьалъи гьареян абуна гьес. Гьедин тIатIалаго ун щугоялде щвезегIан сордо-къоялда жаниб как бай гъоркье бачана.", "Гьеб рехсараб хIалалда сапар рагIалде щвана, зобалаздасан зобалазде ХIабиб гIодове рещтIана, гьенисаги зобал тун гIодорехун лъугьана ва Маккаялда рещтIана.", "Лъабнусазар сонил нух сверун рокъоре щвана, Расул вегун вукIараб бусенги цIоронцин батичIо.", "Аллагьасул хIикматаз керен-ракIги гIатIилъун, гIемерал батIи-батIиял гIажаибалги рихьун, гIадамазулгун жиназул, жеги малаикзабазулги авараглъунги гьавун, гьеб кIодолъи, хIурматгун, ХIабибан цIарги ахIун Анбияазул хатам рокъове тIадвуссиндал, гьеб ккарабщинаб ХIабибас къурайшиязда бицана.", "Гьидаят насиблъараз мигIраж къабул гьабуна, къосунккараб агьлу инкаралдаго чIана. Аллагьас тIоритIарал ТIагьаясде руссана, Расуласул баркаталъ курмул гIелмудулги цIуна.", "20 январалда Абу-Даби шагьаралда тIобитIана журарал ра-гъазул UFCялъул турнир. ТIадагьаб цIайиялда цеве вахъарав Россиялъул речIчIухъан 24 сон барав ГIумар НурмухIамадов октагоналда дандчIвана Хъазагъистаналъул хIалбихьи бугев М-I чемпион Сергей Морозовгун. КIиабилеб раундалда дандиясда хIухьел къо тIинабулеб приемги гьабун, ракIчIараб бергьенлъи босана ГIумар Нур мухIамадовас.", "ГIумар ккола Силди росулъа дунялалдаго цIар рагIарав речIчIухъан ХIабиб НурмухIамадовасул вацгIал. ГIумарил иргадулаб бергьенлъи ккола анцIила лъабабилеблъун, цогIаги къей гьечIеб.", "Дагьаб цебе МахIачхъалаялда тIобитIана греказулабгун румазул гугариялъул рахъалъ Дагъистаналъул Первенство.", "Гьенир гIахьаллъарал Гьигьалъа гIолилаз рихьизаруна лъикIал хIасилал: 87 кг. цIайиялда ХIабибов МухIамадхIабибица ккуна тIоцебесеб бакI, 97 кг. цIайиялда кIиабилеб бакI щвана ХIабибов Рамазание ва гьебго цIайиялда лъабабилеб бакIалде ккана МухIамадансар МакахIажиев.", "8-9 февралалда гьел гIахьаллъизе руго Каспийскиялда тIоритIизесел СКФОялъул къецазда.", "24 январалда Агъвали спортивияб школалъул за-лалда тIоритIана 2006-2007 соназ ва гьелда хадур гьарурал гIолилазда гьоркьоб эркенаб гугариялъул рахъ-алъ районалъул чемпионат. Къецазда гIахьаллъана кинавниги нусиялда лъебералда микьго гугарухъан.", "Коронавирусалъул унтиялдаса ц1уни мурадалда гугарухъабазул цIа-кан борцана, кверазул дезинфекция гьабуна.", "24 кг. 1. МухIамад МухIамадрашадов (Сасикь), 2. МухIамад Сажидов (Гьигьалъ), 3. МугIаз ГIалиев (ТIинди), ГIабдула Агъларханов (Къеди).", "26 кг. 1. МухIамад Къоратов (ТIинди), 2. Адам Зиявдинов (Къеди), 3. Адам Хъазанатов (Эчеда), МухIамад Набигулаев (Сасикь).", "29 кг. 1. Нажмудин Абакаров (Агъвали), 2. МухIамадтIагьир ХIажиев (Агъвали), 3. Расул МухIамадов (Гьаквари), Муса Мурадов (Эчеда).", "32 кг. 1. Сайпудин АхIмадов (Агъвали), 2. Тупадибир ГIалибахIарчиев (Агъвали), 3. ГIабдула ГIабдулаев (Агъвали), МухIамад МухIамадов (ТIинди).", "35 кг. 1. ГIабдулгIару МухIамадов (ТIинди), 2. Саидафанди Абакаров (Агъвали), 3. МухIамад Мусаев (ТIинди), МугIаз ХIамзатов (Агъвали).", "38 кг. 1. АсхIаб ГIусманов (Агъвали), 2. МухIамад ГIисаев (ТIинди), 3. Сахратула Лабазанов (Хъварщи), 41 кг. 1. МухIамад ГIабдулхIакъов (Агъвали), 2. Шамил ГIабдулаев (Агъвали), 3. МухIамадрасул ХIажиев (ТIинди), ХIусен МухIамадов (Агъвали).", "44 кг. 1. Темирхан Шагьрудинов (Эчеда), 2.Увайс МухIамадов (Агъвали), 3. Бувайсар Хизриев (Агъвали), МухIамадсаид МухIамадов (Гьигьалъ).", "48 кг. 1. АсхIаб ГIабдулвагьабов (Агъвали), 2. МухIамад Мусаев (Агъвали), 3. ГIумарасхIаб КъурамухIамадов (Гьигьалъ).", "52 кг. 1. МухIамад ГIалибахIарчиев (Агъвали), 2. МухIамад АхIмадов (Агъвали), 3. ХIайбула Билалов (Агъвали), МухIамад Къоратов (ТIинди).", "57 кг. 1. МухIамад МуртазагIалиев (Агъвали), 2. Ислам СагIадулаев (Агъвали), 3. МухIамад ХIажимухIамадов (Агъвали), ГIабдухаликъ ГIабдулх1акъов (Гьаквари).", "62 кг. 1. Къурбан Къурбанов (Агъвали), 2. МухIамад КъурамухIамадов (Гьигьалъ), 3. МухIамад Лабазанов (Агъвали), МухIамад МухIамадов (Инхокъвари).", "68 кг. 1. Бадрудин Бадрудинов (Гьигьалъ), 2. АхIмад Гереев, 3. Шамсудин Гереев (Инхокъвари).", "Инсанасул черхалъе бидурихьал гIадаб жо буго халкъалъе нухги. ГIадамазул гIумру-яшав лъикIлъиялъе хIажатал шартIал чIезаризе ккани, кинабго гьелда бараб буго. Нух къан ялъуни хун хутIани, лъала гьелъул къиматги.", "ЗахIматаб, машинаби хьвадизе хIинкъараб хIалалда букIана Агъвали-Шаури шагьранух. Гьеб нухдасан хьвадулаан нилъер районалъул гурелги, ЦIунтIа мухъалъул гIадамалги.", "Бокьун буго МухIамадие ва гьев хIалтIулев идараялъул нухмалъулезе эхеде мухъалъул росабазул жамагIаталъул рахъалдасан баркала кьезе.", "Макъалабазда рехсарал хIужабазул, тарихазул балъголъи гъорлъ бугел ва цогидалги баяназул жаваб авторас кьола."]